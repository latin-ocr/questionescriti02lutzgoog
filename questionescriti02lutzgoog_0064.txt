-60.-

dationem inde sumere, tum quod, etsi res interdum aliter,
se habeat, ¹) sententiarum connexione alius sensus efflagi-
tatur. Antonius post Caesarem interfectum re vera Romae
dominuS, rem publicam non ad gaudium et comprobationem
civium bonorum gerit, ut periculum sit, ne eadem mortis
crudelitate eripiatur atque C. Caesar dictator. ld Cicero
Antonium monet oratque atque obsecrat, ne nimium potestati
confidat, cum vel summa potestas hominem intemperantem
tueri non possit. Cicero nihil aliud dicere 'videtur nisi quae
Brutus et Cassius ad Μ. Antonium dant ²) „Tu etiam atque
etiam vide, quid suscipiaS, quid sustinere possiS, neque
quam diu vixerit Caesar, sed quam diu non regnarit, fac
cogites.“ Talem sententiam aliquo modo in thesi exprimendam
esse mihi quidem persuasum est, ut cum Η. Nohlio aliisque
editoribus hac reputatione facile adducar, ut coniecturam
Mureti tutus, qua melior inveniri non potest, probem atque
accipiam-Etiamaltera ratione haec coniectura commendatur.
Satisfacimus enim illa Mureti lectione recepta Ciceroni
philosopho. Velim conferas De Fin.l ξ 35 „quid ex eo con—
secutus est laudem et caritatem, quae sunt vitae sine metu
degendae praesidia firmissima“ et ibd. ξ 53 „nam (fingi et
carum esse iucundum est propterea, quia tutiorem vitam
et voluptatem pleniorem eflicit.“ Quid? nonne haec Ciceronis
verba mirum in modum cum hoc loco consentiunt?

ln fine loci Vaticanus tradit omni potestate. Muretus
humanista coniecit omnino potest, quam coniecturam omnes
editores receperunt. Sed ad fidem pronius est suspicari
omni potestate ut glossemate corrupto genuinam lectionem
summotam esse.

l-lis omnibus rebus expositis locum sic edendum cen-
seam: sine quo nec beatus nec carus nec tutus esse quis-
quam potest.

 

1) Obstare videtur or. in Cat. lV ξ 11; dederitis mibi comitem
ad contionem populo carum et iucundum.

2) Epist. ad, Fam. Xl 3.

